12

 

Livius de hoc Tusco duce nil memoriae prodidit (de Luceribus habet I, 13, 8: ,Lu-
cerum nominis et originis causa incerta est’; cf. Serv. l. l.)‚ eiusque de vico Tusco existi·
matio a Varronis et Propertii immane quantum discrepat. Nam cum hi plane consentientes
Romuleae aetati originem Tusci vici assignent, Livius conditum Tuscum vicum Porsenae
temporibus (ann. 506.) addicit l). Of. Liv. 11, 14, 9; ,Pars perexigua (scil. Etruscorum), duce
(scil. Arunte, filio Porsenae) amisso, quia nullum propius perfugium erat, Romam inermes et
fortuna et specie supplicum delati sunt. lbi benigne excepti divisique in hospitia. Curatis
vulneribus alii profecti domos nuntii hospitalium beneficiorum, multos Romae hospitum urbisque
caritastenuit. His locus ad habitandum datus, quem deinde Tuscum vicum appellarunt.‘

Talem discrepantiam nonnihil valere is concedet, qui Tuerkium Liviana vestigia ubivis
detegere conari iamiam videbit. ·

Livianam eruditionem primum in elegia quarta, qua de Tarpeia agit poeta, indagasse
sibi videtur Tuerkius. Maxima autem ex parte hic quoque Varronis thesauri in comparationem
vocantur ab eo: ostendit qua-e poeta de Parilibus explicat congruere cum Varrone, descriptionem
loci, ubi Sabinorum castra posita erant, per Plutarchum (Vit. Romuli) ad Varronem refert3
Tarpeiam Vestae fuisse sacerdotem, id quod non omnes tradunt scriptores, etiam Varronem
quique ex eo pendent protulisse docet vir doctus.

De hoc sacerdotis munere etiam Livius audiendus est (Ι, 11, 6); ,Huius (sc. Spurii
Tarpei) filiam virginem auro corrumpit Tatius, ut armatos in arcem accipiat. Aquam forte
ea tum sjacris extra moenia petitum ierat.‘ Sed in eo lapsus est Tuerkius, quod Propertium
Liviijnarrationem in usum suum convertisse statuit hacssargumentatione (p. 31.): ,Atque Tarpeiam,
sacerdotis munere quae fungatur, aquam haurientem poeta facit:

,Tarpeia deae fontem libavit: at illi

Urgebat medium fictilis urna caput‘,
quos versus ad Livii narrationem redire ut existimem facile adducor, praesertim cum
iter Tarpeiae ad aquam hauriendam a nullo nisi a Livio et Propertio comme·
moretur’. Id neglegi potest, quod Valerius Maximus IX, 6, 1 tradit: ,Virginem aquam sacris
petitum extra moenia egressam Tatius . . . corrupit.‘ Valerii namque Maximi quomodo orta
sit doctrina quantique aestimanda, scimus2). Itidem quod Sextus Aurelius Victor de viris illustr. 1, 2
exhibet: ,Tarpeiam virginem nacti, quae aquae causa sacrorum hauriendae descenderat‘,
non assis· facimus.

Multo maioris momenti nobis videtur esse Servius huius rei testis (ad Aen. VIII, 348):
,Tarpeia sedes dicta est a Tarpeia virgine. Cum enim Romulus contra Sabinos bella tractaret
et Tarpeio cuidam dedisset arcem tuendam, filia eius Tarpeia aquatum pr os ecta in hostes
incidit. . . Quae illic sepulta Tarpeiae sedi nomen inposuit.‘ Quod ad Varronem csse
remittendum in cognita Servii cum illo polyhistore adfinitate facile dabitur, cf. etiam Varron. de
ling. lat. V, 41: ,Hic mons (scil. Capitolinus) ante Tarpeius dictus a virgine Vestale Tarpeia,
quae ibi ab Sabinis necata armis et sepulta'3).

¹) cf. Dion. Hal. V, 36, Paul. Diae. p. 354 M.
¹) cf. Kempf, Prolegg. ed.; F. Zsehech‚ de Cicerone et Livio Valerii Maximi fontibus Berol. 1865.
⁸) cf. nostrae elegiae v. 1: ,Tarpeiae turpe sepulcrum‘3 v. 93: ,A duce Tarpeia mons est cognomen adeptus‘.

Plut. vit. Rom. XV111, 1: ,Τῆς μέντοι Ταρπηΐας ἐκεῖ ταφείσης ὁ λόφος ὠνομάζετο Ἰ“αρπήϊος.“ Fest. p. 343 Μ.
Dion. Hal. 11, 40.

 

 

