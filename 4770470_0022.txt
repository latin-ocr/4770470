„¹:3-

fabulae — transformatae quidem in universum elegiaco more a poeta — cundem fontem
statuendum, Livianae autem auctoritatis notam minime inurendam poetae putem obluctatus
Tuerkio, qui bis hoc fieri vult.

Transit Tuerkius ad elegiam nonam, quae inscribi potest ‚De Hercule‘. In hoc quoque
carmine Livianam olfacit doctrinam, quam qua est sagacitate affirmare studet, Quod utrum
habeat quo tutari possit necne, iam cernamus.

Ac duae fabulae Herculeae coniunguntur a Propertio: pugna illius herois cum Caco
latrone et Fori Boarii consecratio, postmodo certamen Herculis cum sacerdote Bonae Deae

Araeque Maximae constitutio.

Initio disputationis, quod Sancum esse eundem deum atque Herculem Propertius dicat
Varronianam prae se ferre persuasionem, merito monet Tuerkius. Deinde Herculis cum Caco
pugnam pertractans Vergilium et Livium auctores imputat poetae his verbis (p. 36):
,Quorum (scil. Vergilii et Livii) cum Propertio tanta similitudo est, ut ad eos quin accesserit
non dubium sit.‘

Vergilii quidem, ut hoc paucis absolvam, huius fabulae narrationem ante oculos ver·
satam esse nostro, in nota ac decantata horum poetarum societate per se putandum esse unus
quisque concedet; qui huius rei studiosus volet esse, eum ad Tuerkium Zingerleium (v. not. p. 9)
all. delego, quorum opera haec res ita explanata est, ut nil desideres. De Livii autem
auctoritate non est cur quicquam largiamur viro docto; vide etiam quae profert Fr. Cauerus (l. l. p.
1581): „In der Geschicbte von Hercules und Cacus wird eine Ubereinstimmung mit Livius und
Vergil nachgewiesen (scil. a Tuerkio)‚ die bei beiden auf Benutzung durch Properz beruhen
kann, aber nur bei Vergil, nicht, wie Tuerk annimmt, auch bei Livius beruhen mu ss3 denn
selbst die kleinen ilbereinstimmungen in der Form ko'nnen durch Benutzung einer gemeinsamen
Quelle entstanden sein.“ G. Knaackius qnoque (l. l. p. 401) aspernatur Livium, „der nicht
als Gewiihrsmann angefiihrt werden dur-ste.“

Quae virorum doctorum iudicia nostrum nunc erit stabilire.

Incohat carmen nonum Sextus:
,Amphitryoniades qua tempestate iuvencos
Egerat a stabulis, o Erythea, tuis,
Venit et ad victor, pecorosa Palatia, montes,
Et statuit sessOS‚ fessus et ipse, boves.‘

Quibus cum versibus componatur Livii narratio haec (I, 7, 4): ‚Herculem in ea loca
Geryone interempto boves mira specie abegisse memorant, ac prope Tiberim fluvium . . . loco
herbido, ut quiete et pabulo laeto reficeret boves, et ipsum fessum via procubuisse}

Versu nono Propertius pergit sic: ’

‚Incola Cacus erat, metuendo raptor ab antro.⁴

Ferme consentiens cum eo dicit Livius (l. l.): ,Pastor accola eius loci, nomine
Cacus, ferox viribus.‘

De dolo quoque ad celandum furtum a Caco adhibito Livii cum Propertio concentus
in propatulo est. Pangit poeta (v. 11 sq.):

