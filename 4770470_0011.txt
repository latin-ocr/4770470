Bicipitem non iniuria dixerit quis Propertium libri ultimi compositorem, utpote qui in
hac extrema carminum parte neque solitos peculiaresque elegiaci poetae modos neglegat et
doctus nobis exsistat poeta, cum, vere praeco temporis aeti, insumat art-em in evolvenda antiquitate
Romana et argumenta inde prompta fidibus lyrae suae amatoriae adaptanda curet. Quinque
sunt carmina, quibus baud exigua usus doctrinae subtilitate origines Romanas canit ille:
carmen primum, secundum, quartum, nonum, decimum. Quarum de elegiarum consilio ratione
indole condicione coniunctione dispositione mirum quantum discrepat inter omnes1) pullulavitque
coniecturarum seges, et praecipue, quo consilio essent conditae, iterum ac saepius quaesiverunt
viri docti neque quidquam certi inter eos convenit: aliis aliud Propertius illis sequi visus est
carminibus.

Ac primus quidem, cuius de opinione disseramus, dignus est vir doctrina et sagacitate
de studiis Propertianis insigniter meritus, Carolum Lachmannum dico, qui in editione Lipsiensi
(1816, p. 350; cf. p. 369) sententiam suam de consilio buius elegiarum corpusculi coniecturis
multimodis vexati in medio proposuit et Propertium ,Fastorum‘ sive ,Dierum‘ opus conficere
voluisse sibi persuasit. Sequitur eum Caruttius (praef. ed. p. XXXVII) simile fuisse ratus
carmen Sabini poetae, dc quo Ovidius (Epp. ex Ponto lv. 16, 15 sq.):

,Quique suam Chrysen imperfectumque Dierum
Deseruit celeri morte Sabinus opus.‘

Suo autem iure R. Voigtius (De quarto Propertii libro, Helsingforsiae 1872, p. 21 sq.),
qui hanc adoptassent opinionem, solo Ovidii exemplo impulsos esse demonstravit. Ovidianorum

¹) Adeo diSside-nt viri docti, ut omnium Propertii librorum ultimus putetur hinc ,perfectissimus⁷ (Buecheler.
Mus. Rhenan. tom· XXXVI (1881), p. 337), illinc inconditissimus; velut Lachmannus tumultuosius praeter necessitatem
in hunc librum grassatus fragmina rudia ponit et ita non cohaerentia, ut ne puer quidem balbutiens verba tam

interrupta et indigesta iaceret.
10

