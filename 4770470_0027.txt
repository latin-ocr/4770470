19

 

Mutatum vero Euandn' hospitium cum Caci a Propertio, repugnantibus reliquis
scriptoribus, cave concedamus Tuerkio, quippe cum ante Caci necem Herculis Euandrique
hospitium commemoretur a nullo. Et quandoquidem apud nostrum Hercules exsistit hospes
Caci, de altero hospitio cogitetur necesse est, eleganter me quidem iudice a poeta ficto, quo
illius semihominis scelus furtumque reddat detestabilius. Vix quicquam ansae dare potest Diodorus
Siculus IV, 21, 2: ,Κάκιος καὶ Πινάριος ἐδέξαντο τὸν Ἡρακλέα ξενίοις ἀξιολόγοις καὶ δωρεαῖς
κεχαρισμέναις ἐτίμησαν, quem locum intricatum et inconditum, quem nemo sanus in testimonium
adhibeat, suo iure increpat Rothsteinius (ed. tom. II, p. 291)1). Quibus omnibus rebus ponde·
ratis intellegemus minime respiciendum fuisse poetae Euandrum et, quomodo baec ,commutatio,
possit explicari inutile esse cum Tuerkio (p. 39) quaerere, praesertim cum ingenue ipse vir
doctus interpretatione 'a se tentata nodum non expediri in confesso sit. Ac quod opinatur
Tuerkius apud Propertium, iterum recedentem ab omnibus reliquis scriptoribus e Varrone pen-
dentibus, Arae Maximae consecrationem non manare e Caci caede, diluitur id ipsis poetae
verbis v. 67 sq.:

,Maxima quae gregibus devota est ara repertis,
Ara per has, inquit, maxima facta manus.‘

Quibus versibus dilucide Hercules ipse declarat se Aram Maximam dedicasse, cum
recuperasset boves i. e. post Caci caedem.²)

’ lam nihil esse videtur, quod efficiat, ue Propertium, poetica nimirum ubiubi
admiscentem pigmenta, in nono quoque carmine — Vergilium semper excipiendum iam supra
diximus - uni auctori obtrudamus, Varroni.

Decimo carmine, unde ,Feretrius‘ denominatus sit Iuppiter et qui Romani imperatores
opima spolia reportata in Iovis Feretrii templo posuerint, explicatur a Propertio.

Clare sonat Varronem, quem in ,Antiquitatibus‘ praeter ceteros in fines etymologiae
excurrisse in aperto est (v. Ritschl. opusc. 111, 363), illud veriloquium, quo in carminis perora-
tione de origine cognominis Feretrii haec habet poeta:

,Nunc spolia in templo tria condita: causa Feretri,
Omine quod certo dux ferit ense ducem:

Seu, quia victa suis umeris haec arma ferebant,
Hinc Feretri dicta est ara superba lovis.‘

Aut e verbo ,feriendi‘ i. e. caedendi aut e verbo ,ferendi‘, quia victor erat τροπαιοῦχος
sive σκυλοφόρος (cf. Dion. Hal. ΙΙ, 34), originem duxisse illud cognomen testatur etiam Plutarchus
(Vit. Marcelli 8): ,Καλεῖται δ’ὁ μὲν θεὸς, ᾧ πέμπεται, Φερέτριος Ζεὺς. ὡς μὲν ἔνιοί φασιν, ἀπὸ τοῦ
φερετρευομένου τροπαίου κατὰ τὴν Ἑλληνίδα γλῶσσαν, ἔτι πολλὴν τότε συμμεμιγμένην τῇ Λατίνων,

 

 

¹) ,Cacus hic Potitii loco inductus.‘ Tuerk. p. 38.

¹) Hertzberg. ed. tom. III, p. 487: ,V. 67: ,gregibus devota repertis* eave ne cum Jacobo ,pro gregibus
repertis vota* interpreteris. Quomodo enim Hercules sibi, quasi homo deo, aram devoveret, i. e. sibi ipse promitteret,
si repperisset, dedicandum? Absurdum hoc . . . . Ac ne verbum quidem ,devoveri‘ recte haberet, quod si ,in

futuram consecrationem promitti‘ signifieat, semper hostiarum est, non locorum. Hi enim voventur, non
devoventur. Itaque ,devotus‘ hic, ut saepius, in universum erit ,dicatus⁴, ablativus autem ,gregibus repertis‘
non pretium causamve, sed tempus tantum significabit: postquam reppefif

3*

