16—

 

  

Cacum inducit verbis hisce: ,λῃστής τις ἐπιχώριος ὄνομα Κάκοςό. Quod magis concinit
cum Propertii versu nono:

,Incola Cacus erat, metuendo raptor ab antro‘
quam cum verbis Livii, a quo homo ille sceleratus venditetur ,pastor‘.

De dolo Caci, prorsus sicut Propertius, Dionysius habet haec: ,Ὀλίγας δέ τινας ἐξ αὐτῶν
(scil. τῶν βοῶν) εἰς τὸ ἄντρον . . . ἀποκρύπτεται ἔμπαλιν τῆς κατὰ φύσιν τοῖς ζῴοις πορείας (i. e. ,aversas‘)
ἐπισπώμενος ἑκάστην κατ’ οὖροίν (cf. ,cauda traxit in antra boves‘). Τοῦτο δέ αὐτῷ τῶν ἐλέγχων
ἀφανισμὸν ἐδύνατο παρασχεῖν (cf. ,ne certa forent manifestae signa rapinae‘) ἐναντίας φανησομένης
τοῖς ἴχνεσι τῆς ὀδοῦ. De bubus dein se ipsos prodentibus Dionysius aeque ac Livius copiose
narrat. Livii verba sunt haec: ,Inde cum actae boves quaedam ad desiderium, ut fit, relictarum
mugissent, reddita inclusarum ex spelunca boum vox Herculemconvertit‘. Dionysii vero elocutionem:
,ἀντεμυκῶντο (scil. αἱ βόες) ταῖς ἔκτοσθεν καὶ ἐγεγόνει ἢ φωνὴ αὐτῶν κατήγορος τῆς κλοπῆς6
magis conspirare cum Propertii ,fu rem sonuere iuvenci‘, quis est quin cognoscat? Quod autem
attinet ad genus interficiendi, Dionysius quoque refert: ,Ἡρακλῆς δὲ ἀλοιῶν αὐτὸν τῷ ,ῥοπάλῳ
κτείνειί. Ac quod Propertius de foribus ab Hercule effractis canit versu 14:

,Furis et implacidas diruit ira fores,‘²)

Dionysius praebet consimilia (ἐπικατασκάπτει τῷ κλωπὶ τὸ σπήλαιονί), nihil omnino Livius.

Dionysii igitur cum Propertio similitudines nonnihil praevalere facile diiudicabit qui
narrationes et Livii et Dionysii cum Propertii versibus composuerit.

Sed quomodocunque haec res se habet, artissimo conecti vinculo omnes eos scrip-
tores quivis intelleget. Itaque Tuerkius de huius fabulae Herculeae auctorum qui luce
clarior apparet consensu sententiam breviter ponit hanc (p. 38): ,Equidem eos ad fontem
antiquiorem redire conicio, quamquam eum ipsum indicare non habeo.‘

In tanto cum totius narrationis tum minutarum quoque rerum concentu quin omnibus
nobile aliquod exemplum propositum fuerit2)‚ dubitari me quoque iudice omnino non licet, nimis
vero audax ne videar vereor, ex cuius gremio prognata sint illa omnia enucleare iam conaturus.

A. Kiesslingius‚ quem in Dionysii arte historica pensanda peregrinum atque hospitem
nemo vocet, „De Dionysi Halicarnassei antiquitatum auctoribus Latinis‘, Lips. 1858, de fonte
unde Dionysius nostram fabulam hauserit iudicat sic (p. 39): ,Euandri Herculisque res
gestae, in quibus enarrandis saepius auctores Romani excitantur, ut ἑξηκοστῷ μάλιστα ἔτει
πρότερον τῶν Τρωικῶν ὡς αὑτοὶ Ῥωμαῖοι λέγουσιν (Ι, 31), quin maximam partem ex
Varronis antiquitatum libris sumptae sint (scil. a Dionysio), nullus dubito, sed accuratius
ca persequi nunc supersedeo.‘ Graviter dolendum est, quod vir doctus huic rei retractandae
ipse defuit. Paene autem profligarunt nostris diebus hanc quaestionem Samter (Quaestiones
Varronianae, Berolin. 1891) et Geffken (Herm. tom. XXVII, Philol. Unters. XIII, 1892),
et ipse Jacobson (,Das Verhiiltnis des Dionys von Halicarnass zu Varro in der Vor-
geschichte Roms‘, Progr. Dresd. 1895), cum ceteroqui Kiesslingi de Varrone Dionysii auctore
sententiae iusto iure modum aliquem imponendum censeat, in hac de Hercule Cacoquc parte non

¹) cf. Verg. Aen. VIII, 262:
‚Panditur extemplo foribus domus atra revolsis.‘

¹) Pro certo potest affirmari nec Livium a Dionysio, nec Dionysium a Livio in usum vocatum esse3
v. inprimis F. Lachmann, De fontibus historiarum Τ. Livii, Gotting. 1821. I. p. 45.

