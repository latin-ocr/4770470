4

 

V videlicet Fastorum, quibus per singulos menses dies anni Romani festos et ritus describit
— dimidiam tantum partem absolutam esse non nescitur —, poeta ipse sic explicat naturam
(Fast. Ι, 1 sqq.):

,Tempora cum causis Latium digesta per annum

Lapsaque sub terras ortaque signa canam .....

Sacra recognosces annalibus eruta priscis

Et quo sit merito quaeque notata dies}

Cf. Fast. ll, 7:
,Idem sacra cano signataque tempora fastis.‘

Quam Fastorum definitionem minime cadere in Propertii quinque elegias in promptu
est, nisi quod el. 1, 69 ,dies‘ se cantaturum promittit poeta3 hoc autem ipso versu cum dicat:
,Sacra diesque canam et cognomina prisca locorum,‘
impedimur, quominus toti nostrarum elegiarum libello titulum demus ,Dierum‘ vel ,Fastorum‘.
An quisquam putat ‚cognomina prisca locorum‘ pertinere ad Fastorum descriptionem? Id quoque
ab illius sententiae assectatione nos deterret, quod versu 57. ,moenia‘ dispositurum se profitetur
poeta. Denique si omnem quinque illarum, quas Sextus reliquit, elegiarum indolem et
habitum accuratius contemplati erimus, ,Fastorum‘ sive ,Dierum‘ indice cas comprehendere nimis

nimirum dubitabimus, quin etiam vetabimur.

Aliam (16 consilio illorum carminum sententiam protulit Chr. Luetiohannes(Commentationes
Propertianae, Kiliae 1869, p. 47), cum ,Periegesin‘ quae dicitur urbis Romae componere in
animo habuisse Propertium contenderet. Quod ut coniectaret, nempe commovit eum primae elegiae
versus 1:

,Hoc, quodcumque vides, hospes, qua maxima Roma est,‘
ubi poeta hospitem videtur alloqui. Evidentissime autem falluntur, si qui de hoc illovc cogitant
hospite; immo utitur noster artificio, quod saepius adhibent poetae, ut ardentiorem reddant
orationem fervidioremque, imprimis in eis argumentis, quibus aliquid adhaeret sollemnitatis
Velut Callimachus initio carminis, quod a Schneidero (II., p. 144) γάμος Ἀρσινόης appellatum,
est, eandem in usum vocat artem prooemiandi:
,Ἀρσινόης, ὦ ξεῖνε, γάμον καταβάλλομ) ἀείδειν.6

Simili ratione non dubitat vir doctus, quin ex altera elegia possit peti columen huius
sententiae Vertumnus loquens. Sed ne in hoc quidem carmine unus quilibet homo, quocum
sermonem habeat deus, statuendus est, potius Vertumnum de sua origine et natura vividioris
tantummodo coloris causa induci dicentem coram turba togata ante pedes suos transeunte, sequitur
cum e versibus 5 et 56, tum 6 versibus 57 sq„ ubi deus civem quendam ad vadimonia
currentem morari se nolle ait. Nec quicquam colligas cum Luetiohanne e pronomine
demonstrativo ,hic‘ (el. 1, 5):

,Fictilibus crevere deis haec aurea templa.‘

,Ha 66 aurea templa‘ non ad locum spectare, sed ad tempus („die 'PempeL die jetzt
von Gold strahlen“)¹), sententiarum conexu cognoscitur. Insuper eodem, quem in Lachmannum
produximus, versu everti videtur Luetiohannis opinio, dico primae elegiae v. 69. Quo enim
pacto ,dies‘ redigi possint sub periegeseos propriam notionem, vix quisquam intellegit.

¹) Rothstein ed. tom. II, p. 1683 cf. Krahner, Philol. tom. XXVII. p. 66 sq.

