17

 

habet quod adversetur (p. 12 sqq.) Itaque cum omnibus sit probata1), stare in Kiesslingi sen-
tentia sine ull-a, opinor, dubitatione licet2).

lam vides quid velim: Propertium quoque in hac de Hercule et Caco fabula revocare
placet ad Varronis doctrinam, quippe quem cum Dionysii enarratione concordare nemo non
cognoverit. Quod si conceditur, non est, cur Tuerkium Rotbsteiniumque secuti Livii insup er
auctoritatem conferamus in Sextum argumentaque unius carminis ex duobus scriptoribus
conflata esse statuamus. Ubicunque enim poetae cum Livio concentus manifestus est, simul et,
quantum equidem senti0, artius cohaerere eum modo vidimus cum Dionysio, qui, si credimus
Kiesslingio, e Varrone pendet. Id a me impetrare non queo, ut eum de iisdem rebus complura
promptuaria adisse putem. Prorsus enim detrectarem artem poetae, talis praesertim poetae,
qui, quae in suum usum converteret, his illisve locis anxia cura collegisse minime existimandus est⁸).

Nonne pergratum esse debet auctorem Livium ex priore carminis noni parte extrusisset>
Etenim iam omnia, quae hac elegia explicantur, me si audis, ad illum polyhistorem redigere
licet. Nam alteram carminis fabulam, quae est de Bona Dea et consttuctione Arae Maximae,
,ex Varrone deprompsisse‘ Propertium liquido demonstravit Tuerkius p. 40-42 in eaque re
assensum tulit Caneri (l. l. p. 1581) et Knaackii (1.. l. p. 401). ⁴) Argumenta viri docti, ne

molestus sim, non refero.
Unam vero rem posse se enodare negat Tuerkius, ac nisi hac difficultate sublata

totam elegiam esse compotem Varronianae doctrinae aut certe nihil ei repugnare merito nequit

a nobis asseverari.

Tuerkio enim Propertius eo ab omnibus dissentire videtur auctoribus, quod Euandri
hospitio usum esse Herculem reticeat. Atque sic argumentatur vir doctus (p. 38): ‚Multo gravius
est a Propertio nullam mentionem fieri eius, quem apud omnes scriptores quasi primas
partes tenere videmus, dico Euandrum. Hunc enim Herculem comiter accepisse, Caco
interfecto summis laudibus extulisse, Herculis honoribus Aram Maximam condidisse, con·
ditam Potitiis ac Pinariis conservandam tradidisse, ex Vergilio et Livio cognosci potest. Tantum
autem abest, ut Propertius Euandrum introducat, ut contra pro Euandro Cacum illum

semihominem cum Hercule hospitio coniunctum fuisse narret:
,Sed non infido manserunt hospite Caco

Incolumes: furto polluit ille Iovem.⁴
Unde poeta hanc miram commutationem fabulae vulgaris hauserit, quaestio est sane

difficilis}

¹) cf. etiam C. Peter, Zur Kritik der Quellen der 'alteren romischen Geschichte. Hal. 1879, p. 64:
P. Mirsch, De M. Terenti Varronis antiquitatum reruni humanarum libris XXV, Lps. 1882, qui tamen vir doctus,
quod p. 49 denuo in hoe studium incubiturum se pollicitus est, adhuc usque non praestitit.

¹) Hoc unum hocloco afferre iuvat, Augusti aetate de nostra fabula opinionem exstitisse plane diversam
ab omnium, quos in quaestionem vocavimus, scriptorum narratione; Verrius Flaccus eam amplexus est3 cf. Serv.
Aen. VIII, 203: ,Sane de Caco interempto ab Hercule tam Graeci quam Romani consentiunt, solus Verrius
Flaccus dicit Garanum fuisse pastorem magnarum virium, qui Cacum adflixit· c. q. s. De hoc conatu patrios
heroes introducendi cf. Miinzer, l. l. p. 602.

⁸) Recte Cauerus (l. l. p. 1581) iniuste iudicare de poeta dicit putantes, „dass er die einzelnen Ziige
durch miihsame Studien zusammengelesen hat.“

⁴) Versum 25. e Varronis libris fluxisse certo paene certius esse affirmat Carolus Schenkl (Deutsche

Litteraturzeitung 1886, p. 186); cf. Rothstein. odit. tom. 11. p. 289, 294 et append. p. 379.
’ὖ

 

