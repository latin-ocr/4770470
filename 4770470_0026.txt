18

 

Ac primum quidem Euandrum apud omnes scriptores hanc fabulam reserentes ,quasi
primas partes tenere‘ quo iure dici possit, non satis assequor. Immo in tota de pugna Herculis
et Caci narratione plane supervacaneus est hic vir neque ab omnibus scriptoribus introducitur nisi
post illud facinus, ita ut Tuerkius enumeratione sua (‚hunc enim Herculem comiter accepisse, Caco
interfecto summis laudibus extulisse‘) ordinem suo arbitratu mutasse putandus sit. Apud Ver·
gilium Euander ita tantum commemoratur, ut Aeneae illam rem (sc. Caci caedem) narret. De
hospitio autem Herculis ante caedem Caci facto cum Euandro, in cuius locum a Propertio
Cacum vocatum esse Tuerkius vult, neque, apud Vergilium neque apud Livium quicquam inve-
nitur. Quid? quod Dionysius Halicarnasseus et Servius, qui scriptores videlicet suntad Varronem
redigendi, an te illam caedem ne nomine quidem notum fuisse Euandro Herculem ac minime
tunc hospitium inter eos intercessisse docent. Dionysius enim Halicarnasseus tradit 1, 40:
‚Oi δὲ Ἀβοριγῖνες καὶ τῶν Ἀρκάδων οἱ τὸ Παλλάντιον κατοικοῦντες, ὡς τοῦ τε Κάκου τὸν θάνατον
ἔγνωσαν καὶ τὸν Ἡρακλέα εἶδον, τῷ μὲν ἀπεχθόμενοι διὰ τὰς ἁρπαγὰς, τοῦ δὲ τὴν ὄψιν ἐκπαγλούμενοι
θεῖόν τι χρῆμα ἐνόμισαν ὁρᾶν . . . . ἧκον δὲ οἱ βασιλεῖς αὐτῶν ἐπὶ ξένια τὸν Ἡρακλέα
καλοῦντες. (Ως δὲ καὶ τοῦνομα καὶ τὸ γένος αὐτοῦ καὶ τὰς πράξεις διεξιόντος ἔμαθον,
ἐνεχείριζον αὐτῷ τήν τε χώραν καὶ σφᾶς αὐτοὺς ἐπὶ φιλίᾳ. Εὔανδρος δὲ . . . . ἐπειδὴ τάχιστα
ὅστις ἢν ἐπύθετο, φθάσαι βουλόμενος ἅπαντας ἀνθρώπους Ἡρακλέα θεῶν τιμαῖς πρῶτος ῖλασοίμενος’ κτλ.
Ac Servius, quem totum esse in Varronis thesauris archaeologicis in obscuro non est,
planis verbis prodit ad Aen. VIII, 269: ,Unde etiam Hercules primo non est ab Euandro
susceptus; postea vero cum se et lovis filium dixisset et morte Caci virtutem suam
probasset, et susceptus et pro numine habitus est‘ Etiam Livius exhibet 1, 7: ,Euander . . .
postquam facinus (scil. caedem Caci) facinorisque causam audivit . . ., rogitat, qui
vir esset (scil. Hercules). Ubi nomen patremque ac patriam accepit‘ e. q. s. Itaque post illud
factum demum Herculem ab Euandro comiter receptum esse vel caecutienti elucescet. Quin
etiam alios scriptores, quos Varronis sapientiam sapere sat constat, ne hospitio quidem post
Caci necem inter Herculem et Euandrum facto nimium ponderis tribuisse nomenque Euandri,
sicut Propertium, silentio praeterisse iam apparebit. Primus audiatur Macrobius1) (Saturn. I, 12),
qui Varronis nomine paulo ante laudato refert haec: ,Mulieres in ltalia sacro Herculis non
licet interesse, quia Herculi, cum boves Geryonis per agros ltaliae duceret, sitienti respondit
mulier . . . Propter quod Hercules facturus sacrum detestatus est praesentiam feminarum et
Potitio ac Pinario sacrorum custodibus iussit, ne mulieres interesse permitterent.‘ Nihilo secius
tacet de Euandro Festus (p. 237 M.): ,Potitium et Pinarium Hercules, cum ad aram, quae
hodieque maxima appellatur, decimam bovum, quos a Geryone abductos abigebat Argos in
patriam, profanasset, genus sacrificii edocuit.‘ Adde quod scriptoreS, qui fabulam plenius
enarrarunt, id variant, ut alii ab ipso Hercule Aram Maximam sibi constitutam, alii ab
Euandro conditam aram, ab Hercule tantum Potitios ac Pinarios sacerdotes institutos esse
tradant3 cf. Hertzberg. ed. tom. 111 p. 486 sq. Qua re Tuerkii de Euandro ‚apud omnes
scriptores quasi primas partes‘ tenente sententiae quod restabat fundamenti subtrahitur. Atque —
id adicere operae erit pretium — curn Propertius superiorem rationem secutus sit (cf.
Hertzberg. l. l.), Livium suum Tuerkius inveniet in numero eorum, qui fabulam de Euandro
Arae Maximae conditore adamaverunt.

V 1 ¹) De Macrobio Varronianorum vestigiortun pleno cf. G. Wissowa, De Macrobii Saturnaliorum fontibus,
ratis av. 1880.

