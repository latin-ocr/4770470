5

 

Rothsteinius quidem, qui nuper (1898) nobilissimam ministravit editionem poetae,
Luetiohannis de periegeta Propertio sententiam plane fecit suam. N ec non arridere apparet
hanc carminum contemplationem Friderico Cauero (Berliner philol. Wochenschrist 1885, p. 1579)
Praeterquam quod ad analogiam calendar-is Ovidianorum Fastorum dispositionis nos delegat,
initio omnium fere nostrarum elegiarum certum urbis Romae locum commemorari a poeta
annotat hic vir doctus. Nimis fidenter, me quidem iudice. Mallem equidem dixisset potuisse
obversari poetae regionem certam Urbis vel aedificium (cf. ex. gr. carmen X.).

Attamen fortasse in aliquam quidem cum his viris doctis communitatem deveniemus,
simulac quae tertia prolata est examinarimus sententiam, qua Hertzbergius Krahnerus Kirch·
nerus Scharfius Langius1) alii ,Cau sarum‘ titulum aptum accommodatumque esse nostris elegiis,
exemplo autem Callimachi, in quo imitando eum omnino fere totum se collocasse in con-
cesso est, incensum esse ad eas pangendas poetam autumant. Cum quibus ego non possum
quin faciam.

Atque argumenta singula quae Callimachi ,Aetiis‘, quorum exstant nulla, tractata fuerint,
quamquam quaestio est difficillima et longior, quam quae hoc loco ad obrussam exigatur,
tamen id breviter pro certo ponere possumus cum viris doctis Callimacheis, versata esse ea in
gentium urbium institutorum ludorum sacrorum originibus describendis et in causis eorum appella-
tionis explicandis. Ab epico autem genere Αἴτια Callimachi ex Schneideri temporibus nemo
ignorat longe fuisse diversa, quippe quae non continuum opus essent, sed series singulorum de
singulis argumentis carminum, eaque non epico, sed elegiaco metro composita.

Quae omnia optime quadrant in Propertii rationem. Contemplemur primum, 'quaesQ
elegiae I v. 57—70: animadvertemus Sextum ipsum impense se opponere Ennio (v. 61 sq.)
atque fateri suas vires non sufficere ad tantum opus, quantum sit carmen epicum, sustinendum
(v. 58 sqq.):

,Ei mihi quod nostro est parvus in ore sonus
Sed tamen exiguo quodcumque e pectore rivi
Fluxerit, hoc patriae serviet omne meae.‘²)

Quid ζ) quod respiciens consilium suum seipse praedicat poeta ,Romanum Callimachum‘ v. 64
,Umbria Romani patria Callimachi! ·

Nunc demum 69. quoque versus omni ex parte illustratur, nam quod promittit poeta can-
taturum se sacra diesss) cognomina prisca locorum, i. e. causas barum rerum, hoc nimirum
amplecti eadem, quae a Callimacho ,Aetiis‘ tractata esse modo diximus argumenta, clarius elucebit,
si singulas illas elegias perlustraverimus. Exempla autem primo obtutu nobis praesto erunt:
quod ad sacra attinet, conferas ex. gr. c. lX, 67 sqq, dc diebus festis cf. c. I, 19 sq.3 25 sq.;
c. IV, 73 sqq.; de nominibus priscis locorum cf. c. 113 c. 1V; c. IX, 5 sq.; 19 sq.3 21—703 c. X.

¹) Hertzberg, ed. 1843—1845; Krahner, Philol. toni. XXVII: K. Kirclmer, De Propertii libro V. capita
seX, Rostock 18823 R. Scharf, Quaestiones Proswltianae. Hal. 1881: G. Lange. dc Callimachi Aetiis. Lips. 1882.
¹) cf. Callimach. fr. 165 et 490 (a Diltheyo, Analecta Gallim. p. 5 sociatam:
,Mrld' ἀπ’ ἐμεῦ διψᾶτε μέγα ψοφέουσαν ἀοιδήν
Τίκτεσθαι· βροντᾶν οὒκ ἐμὸν, ἀλλὰ Aah<
⁸) ,Dies‘ audaciore Sane figurae ἀπὸ κοινοῦ quam nuncupant usu pro ,dies festia notio ex antecedente
,sacra‘ repetenda est.

