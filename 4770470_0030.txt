 

„32

,desecta Tolumni
Cervix Romanos sanguine lavit equos‘
referenda esse ad Livii lV, 19, 5: ,exsangui detracta spolia caputque abscisum victor spiculo
gerens terrore caesi regis hostes fudit. ‘ Parum videri similitudiniS, quam ut huic viri docti
affirmationi possit subscribi, cautissimus quisque concedet.¹)‚

Quae cum ita sint, ne uno quidem loco decimi carminis Livium stare auctorem Propertii
existimo. Et cum extenuare Livii, Varronis exaggerare auctoritatem maxime mea interesse
plus semel dixerim, illis duobus capitibus Plutarchi (Vit. Romuli cap. XVI et vit. Marcelli cap.
VIII) huic rei sat emolumenti accessisse puto, praesertim cum priore locorum Plutarcheorum
ipsum nomen Varronis excitetur (,φησὶ Βάρῥων*) ²).

Carmine prlmo‚ quo proficiscens a parvis Romae initiis describendis persequitur
crescentem in dies potentiam Urbis, plurima variaque neminem mirum habebit proferri de
antiquitatibus Romanis a Propertio. Quae inde oritur difficultas etiam eo augetur, quod hac
elegia in angustissimam brevitatem compressit suam doctrinam Sextus et leviter tantum velut
in transcursu omnia tetigit saepiusculeque in unum distichum plures res ad incunabula Romae

spectantes infersit.

De vetustissimae Romae forma ac condicione quis unquam fuit gravior Varrone testis?
Ne multus sim in re nota, Quintiliani (Inst. Orat. 1, 6, 12) verbis: ,Varro in eo libro, quo
initia Romanae urbis enarrat‘, toto libro illas res tractasse Reatinum probabile fit.⁸)

Itaque Tuerkius illam rerum nostri carminis congeriem Varronianam auctoritatem
inustam ferre vult et quae praebet argumenta, eis mihi in universum persuasisse virum doctum
suam esse probandam sententiam laetus libens agnosco. Tantum non in unoquoque versu
Varroniana spirat certe mens.

Bis autem in hoc quoque dissertationis capite occurrit Livii nomen a Tuerkio excitum.
Quamquam altero loco dissensus Livii et Propertii detegitur a viro docto. Quod enim de
Albaelongae denominatione exhibet poeta versu 35:

,Et stetit Alba potens, albae suis omine nata‘,
sequitur solitam doctrinam propriamque Varronis. Cf. Varron. de ling. lat. V, 144: ,Alba, id ab
sue alba nominatum‘ et Serv. Aen. l, 270: ,Albam Longam condidit dictam ab omine albae
porcae repertae vel situ civitatis.‘ Cf. Verg. Aen. VIII, 36 sqq. Contra Livius illud veriloquium
reticet et vocis Albaelongae originem tantummodo explicat sic I, 3: ,Ascanius . . . novam ipse
aliam sub Albano monte condidit, quae ab situ porrectae in dorso urbis Longa Alba appellataf

Initio vero carminis v. 3 sq.:

,Atque ubi Navali stant sacra Palatia Phoebe,
Euandri profugae concubuere boves‘
Tuerkius denuo Livium auctorem odorari sibi videtur. Sane quidem etiam Livius ,profugum‘
¹) Cum Livii componere placet verba Dionysii Halicarnassei (XII, 5): ,Ἀποκίτείνας δὲ αὐτὸν (sc.
Τολοΰμνιον) καὶ τὰ σκῦλα ἀφελόμενος, οὐ μόνον τοὺς ὁμόσε χωροῦντας ἱππεῖς τε καὶ πεζοὺς ἀνέβζτειλεν, ἀλλὰ
καὶ τοὺς . . . ἀντέχοντας εἰς ἀθυμίαν ιαὶ δέος κατέστησεν.(

.. ³) Etiam G. Knaackius (Ι. l. p. 400) auctoritatem Varronis sc accipere annuit adiungens: „Der in der
Uberarbeitung Jubas bei Plutarch vorliegende Bericht gestattet noch einen mueksohluss auf die varronische Fassung.“

⁸) Mirschius (l. 1. p. 32 et 94) fuisse illum quartum librum Antiquitatum rerum humanarum ratiocinatur.

