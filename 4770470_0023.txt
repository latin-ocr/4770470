15

 

,Hic‚ ne certa forent manifestae signa rapinae,
Aversos cauda traxit in antra boves.‘¹)

Quibuscum versibus comparanda sunt 'Livii verba (l. l.): ,Aversos boves, eximium'
quemque pulchritudine, caudis in speluncam traxit.‘

Quem ad modum deinde boves mugientes, quo a Caco abditi sint, ipsi prodiderint
Herculi, Livius (sicuti Vergilius) uberius narrat. Propertio hoe fuisse notum documento sunt
verba (v. 13):

,furem sonuere iuvenci!

Ac v. 15 sq. (Maenalio iacuit pulsus tria tempora ramo Cacus‘) clava scelus illud
interimi, idcirco memoratu non est indignum, quod hic dissensus est a Vergilio, apud quem
111gulatur ²), consensus cum Livio.

Quae qui contulerit, narrationem Livianam eo usquc quadrare dabit ad Propertii versus,
ut non sit mirum, quod Tuerkius ut haec ratiocinaretur adlectus sit (p. 37): ,Ex his quam
artum vinculum intercedat inter Livium et Propertium apparet. Iam igitur, eis additis, quae
Propertius de Tarpeiae fabula ex Livio deprompsisse videtur, dubium esse non potest, quin
Propertius priores libros Livii non solum cognoverit, sed etiam eorum in studium incubuerit.‘
Eadem opinione implicatur Rothsteinius (ed. tom. ΙΙ, p. 292), et nos quoque viris doctis omni
numero astipularemur, si solus Livius — Vergilio, ut par est, omisso - hunc cum Propertio
concentum praeberet.

Sed enim Livii auctoritatem labefactare in eiusque locum Varronem vocare conantibus
ex sententia opitulatur scriptor Graecus, Dionysius Halicarnasseus. Audiamus agedum eius
descriptionem et componamus eum Propertii et Livii verbis. Prodit haec (Antiquitt. Rom. 1, 39):
,Ὁ μὲν οὖν μυθικὸς περὶ τῆς παρουσίας αὐτοῦ (scil. Ἡρακλέους) λόγος ὧδ’ ἔχει· ὡς δὴ κελευσθεὶς ὑπ’
Εὐρυσθέως Ἡρακλῆς σὺν τοῖς ἄλλοις ἄθλοις καὶ τὰς Γηρυόνου βοῦς ἐξ Ἐρυθείας εἰς Ἄργος
ἀπελάσαι, τελέσας τὸν ἆθλον καὶ τὴν οἴκαδε πορείαν ποιούμενος ἄλλῃ τε πολλαχῇ τῆς Ἰταλίας ἀφίκετο
καὶ τῆς Ἀβοριγίνων γῆς εἰς τὸ προσεχὲς τῷ Παλλαντίῳ χωρίον. Εὑρὼν δὲ πόαν ἐν αὐτῷ βουκολίδα
πολλὴν καὶ καλὴν, τὰς μὲν βόας ἀνῆκεν εἰς νομὴν, αὐτὸς δὲ βαρυνόμενος ὑπὸ κόπου, κατακλιθεὶς

ἔδωκεν αὑτὸν υπνῳ. ⁶

Compares, quaeso, cum ,πόαν βουκολίδα6 Propertii ,pecorosa Palatia‘, cum ,αὐτὸς δὲ
βαρυνόμενος ὑπὸ κόπου6 Propertii ,fessus et ipse‘, et adde quod locus, unde Hercules iuvencos
abegerat (Erythea), a Dionysio quoque nominatur, non a Livio. Velis nolis, concedendum tihi
erit certe non laxius esse vinculum iam huc usque inter Propertium et Dionysium quam inter
poetam et historicum Romanum.

Sed videamus quae sequuntur apud Dionysium Halicarnasseum.

¹) ef. Ver-g. Aen. VIII, 209 sqq.:
,Atque hos, nequa forent pedibus vestigia rectis,
Gauda in speluncam tractos versisque viarum
Iudiciis raptor saxo occultabat opaco.‘

¹) Aen. VIII, 259 sqq.:
,Hic Cacum in tenebris incendia vana vomentem
Corripit in nodum complexus et angit inhaerens
Elisos oculos et siccum sanguine guttur-,⁴

